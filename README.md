# PostgreSQL সংক্রান্ত প্রশ্ন ও উত্তর

# ১. What is PostgreSQL?
PostgreSQL হলো একটা শক্তিশালী ওপেন-সোর্স ডেটাবেইস ম্যানেজমেন্ট সিস্টেম। এটা রিলেশনাল ডেটাবেইস হিসেবে কাজ করে, যার মানে আমরা এতে টেবিল আকারে তথ্য সংরক্ষণ করি। PostgreSQL খুবই নির্ভরযোগ্য, স্কেলেবল এবং এতে জটিল কোয়েরি, ট্রানজ্যাকশন, ও ডেটা বিশ্লেষণের জন্য অনেক সুবিধা আছে।

# ২. What is the purpose of a database schema in PostgreSQL?
ডেটাবেইস স্কিমা হলো এক ধরনের কাঠামো বা সংগঠন, যেটা একই ডেটাবেইসে আলাদা আলাদা গ্রুপ বা ক্যাটাগরিতে টেবিল, ফাংশন, ভিউ ইত্যাদি ভাগ করে রাখতে সাহায্য করে। এটা মূলত ডেটার মধ্যে শৃঙ্খলা বজায় রাখতে সাহায্য করে এবং বড় প্রজেক্টে কাজ করতে সুবিধা হয়।

# ৩. Explain the Primary Key and Foreign Key concepts in PostgreSQL.
Primary Key হলো টেবিলের এমন একটি কলাম (বা একাধিক কলাম), যেটা প্রতিটি রো-কে ইউনিকভাবে শনাক্ত করে।  
Foreign Key হলো এমন একটি কলাম, যেটা অন্য কোনো টেবিলের Primary Key-এর সাথে সম্পর্ক তৈরি করে। এর মাধ্যমে টেবিলগুলোর মধ্যে কানেকশন তৈরি হয়, যেটা ডেটার নির্ভুলতা এবং সম্পর্ক বুঝতে সাহায্য করে।

# ৪. What is the difference between the VARCHAR and CHAR data types?
VARCHAR হলো ভ্যারিয়েবল দৈর্ঘ্যের টেক্সট ফিল্ড, মানে তুমি যতটুকু লেখো ততটুকু জায়গা ব্যবহার করবে।  
আর CHAR হলো ফিক্সড দৈর্ঘ্যের, মানে তুমি যদি ১০ ক্যারেক্টারের CHAR(10) দাও আর লেখো ৫ ক্যারেক্টার, তাহলে বাকি ৫টা জায়গা ফাঁকা রেখে দিবে।  
সাধারণত VARCHAR বেশি ব্যবহার হয় কারণ এটা মেমোরি সাশ্রয়ী।

# ৫. Explain the purpose of the WHERE clause in a SELECT statement.
WHERE ক্লজ ব্যবহার করে আমরা নির্দিষ্ট শর্ত অনুযায়ী ডেটা বাছাই করতে পারি।  
উদাহরণস্বরূপ, তুমি যদি একটি টেবিল থেকে শুধু বয়স ১৮ এর বেশি এমন ইউজারদের ডেটা দেখতে চাও, তখন `WHERE age > 18` এই ক্লজ ব্যবহার করতে পারো।

# ৬. What are the LIMIT and OFFSET clauses used for?
LIMIT দিয়ে নির্ধারণ করা হয় কতটি রো রিটার্ন করবে, আর OFFSET দিয়ে বলা হয় শুরুতে কতটি রো স্কিপ করবে।  
এগুলো সাধারণত pagination এর জন্য ব্যবহার হয়, যেমন এক পেজে ১০টা করে রেকর্ড দেখাতে চাইলে `LIMIT 10 OFFSET 0`, পরের পেজের জন্য `LIMIT 10 OFFSET 10` ইত্যাদি।

